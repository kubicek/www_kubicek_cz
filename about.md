---
layout: page
title: Kdo jsem?
permalink: /kdo-jsem
---

Narodil jsem se v roce 1980 v Praze. Vystudoval jsem informační technologie a management. Od roku 1998 podnikám v oblasti registrace domén a webhostingu. Prostřednictvím společností KRAXNET s.r.o. a 1X s.r.o. podnikám v České republice i na Slovensku. Od roku 2009 jsem předsedou správní rady sdružení registrátorů cz domén CZ.REG z.s.p.o. 

Od února 2009 jsem členem [Svobodných](http://www.svobodni.cz). Na ustavujícím sněmu pražského sdružení jsem byl zvolen jeho místopředsedou, pak předsedou, republikovým místopředsedou a nyní jsem členem republikového výboru Svobodných.

Od ledna 2020 jsem [členem zastupitelstva hlavního města Prahy](https://www.praha.eu/jnp/cz/o_meste/primator_a_volene_organy/zastupitelstvo/seznam_zastupitelu/index.html?memberId=6512). Působím ve výboru pro IT a Smart City a ve výboru pro kulturu, výstavnictví, cestovní ruch a zahraniční vztahy ZHMP.

Mým největším koníčkem jsou počítače. Zabývám se programovacím jazykem Ruby, jsem předsedou Československého sdružení uživatelů programovacího jazyka Ruby. Od roku 2007 na Letné organizuji pravidelná setkání členů a příznivců každou první středu v měsíci.

Jsem šťastně ženatý a mám dva syny a dceru.

Jsem členem předsedou spolku Lepší Praha 7. Prahu 7 mám v srdci, sbírám fotografie, pohlednice, faktury, odznaky, medaile, výrobky, katalogy a knihy s toutu tématikou.
